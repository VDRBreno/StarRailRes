{"id":"23028","name":"Yet Hope Is Priceless","rarity":5,"path":"Mage","desc":"\"เลดี้หยกเมตตา ถ้าไม่ได้คุณคอยส่งสิ่งของ และเงินช่วยเหลือมาอย่างต่อเนื่อง สถานเลี้ยงเด็กกำพร้าก็คงจะ...\"\nเธอลูบหัวเด็กๆ อย่างเบามือ และหยุดไม่ให้ผู้อำนวยการพูดต่อ\n\"ตราบใดที่ฉันยังอยู่ ก็ไม่ต้องกังวลเรื่องอนาคตหรอก... ส่วนคำพูดพวกนี้ ก็ไม่จำเป็นต้องพูดให้พวกเด็กๆ ฟังเลย มันมีแต่จะทำให้พวกเขากังวลเสียเปล่าๆ\"\nเด็กๆ เงยหน้าขึ้นแล้วเล่าเสียงเจื้อยแจ้ว ถึงเรื่องสนุกที่พบเจอช่วงนี้ รวมถึงเรื่องกลุ้มใจ และความฝันของพวกเขา\n\"เลดี้หยกเมตตา คราวหน้า คุณจะมาอีกเมื่อไหร่เหรอ?\"\n\"อย่าทำงานหนักเกินไป แล้วก็รีบเข้านอนไวๆ ด้วยนะ...\"\n\"เลดี้หยกเมตตา โตขึ้นหนูจะต้องเป็นเหมือนคุณให้ได้!\"\nเธอมองดูดวงตาที่ใสบริสุทธิ์ของเด็กๆ แล้วชะงักไปครู่หนึ่ง\n\"เป็นเหมือนฉันงั้นเหรอ...\"\nเด็กคนนั้นยื่นแอปเปิลให้เธอ\"อื้ม! เป็นคนที่นำแสงสว่าง และความหวังมาให้ผู้อื่นยังไงล่ะ!\"\nความยากจน ความผิดพลาด ความโศกเศร้า ความทุกข์ทรมาน... เธอเดินทางท่ามกลางกาแล็กซี รับหลักประกันจากผู้อื่น และให้สิ่งตอบแทนที่เท่าเทียมกัน\nชีวิตดำรงอยู่เพราะความปรารถนา ดิ้นรนเพราะความปรารถนา ตายจากเพราะความปรารถนา... นี่เป็นกฎที่ไม่อาจต้านทานได้ และเป็นสิ่งที่ชีวิตหลีกเลี่ยงไม่ได้เช่นกัน\nนักการกุศลหน้าเนื้อใจเสือ นักธุรกิจชั่วร้ายที่จำนำวิญญาณ... เธอได้รับตัวตนมากมายจากผู้คนหลากโลก แต่มีเพียงตัวเธอเท่านั้นที่เข้าใจ ถึงคุณธรรมเบื้องหลังการกระทำเหล่านี้","icon":"icon/light_cone/23028.png","preview":"image/light_cone_preview/23028.png","portrait":"image/light_cone_portrait/23028.png"}